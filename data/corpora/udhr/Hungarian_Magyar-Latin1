Az Emberi Jogok Egyetemes Nyilatkozata
Bevezetô
Tekintettel arra, hogy az emberiség családja minden egyes tagja méltóságának, valamint egyenlô és elidegeníthetetlen jogainak elismerése alkotja a szabadság, az igazság és a béke alapját a világon,

Tekintettel arra, hogy az emberi jogok el nem ismerése és semmibevevése az emberiség lelkiismeretét fellázító barbár cselekményekhez vezetett, és hogy az ember legfôbb vágya egy olyan világ eljövetele, amelyben az elnyomástól, valamint a nyomortól megszabadult emberi lények szava és meggyôzôdése szabad lesz,

Tekintettel annak fontosságára, hogy az emberi jogokat a jog uralma védelmezze, nehogy az ember végsô szükségében a zsarnokság és az elnyomás elleni lázadásra kényszerüljön,

Tekintettel arra, hogy igen lényeges a nemzetek közötti baráti kapcsolatok kifejezôdésének elômozdítása,

Tekintettel arra, hogy az Alapokmányban az Egyesült Nemzetek népei újból hitet tettek az alapvetô emberi jogok, az emberi személyiség méltósága és értéke, a férfiak és nôk egyenjogúsága mellett, valamint kinyilvánították azt az elhatározásukat, hogy elôsegítik a szociális haladást és nagyobb szabadság mellett jobb életfeltételeket valósítanak meg,

Tekintettel arra, hogy a tagállamok kötelezték magukat arra, hogy az Egyesült Nemzetek Szervezetével együttmûködve biztosítják az emberi jogok és alapvetô szabadságok általános és tényleges tiszteletbentartását,

Tekintettel arra, hogy a jogok és szabadságok mibenléte tekintetében közös felfogás kialakításának a legnagyobb jelentôsége van az említett kötelezettség maradéktalan teljesítésének szempontjából

a közgyûlés kinyilvánítja 
az emberi jogok egyetemleges nyilatkozatát

mint azt a közös eszményt, amelynek elérésére minden népnek és minden nemzetnek törekednie kell abból a célból, hogy minden személy és a társadalom minden szerve, állandóan szem elôtt tartva a jelen Nyilatkozatot, oktatás és nevelés útján elômozdítsa e jogok és szabadságok tiszteletbentartásának kifejlesztését, valamint azoknak fokozatosan megvalósuló hazai és nemzetközi jogszabályok útján történô általános és tényleges alkalmazását és elismerését mind a tagállamok népei között, mind pedig a joghatóságuk alatt álló területek népei között.

1. cikk
Minden. emberi lény szabadon születik és egyenlô méltósága és joga van. Az emberek, ésszel és lelkiismerettel bírván, egymással szemben testvéri szellemben kell hogy viseltessenek.

2. cikk
Mindenki, bármely megkülönböztetésre, nevezetesen fajra, színre, nemre, nyelvre, vallásra, politikai vagy bármely más véleményre, nemzeti vagy társadalmi eredetre, vagyonra, születésre, vagy bármely más körülményre való tekintet nélkül hivatkozhat a jelen Nyilatkozatban kinyilvánított összes jogokra és szabadságokra.

Ezenfelül nem lehet semmiféle megkülönböztetést tenni annak az országnak, vagy területnek politikai, jogi vagy nemzetközi helyzete alapján sem, amelynek a személy állampolgára, aszerint, hogy az illetô ország vagy terület független, gyámság alatt áll, nem autonóm vagy szuverenitása bármely vonatkozásban korlátozott.

3. cikk
Minden személynek joga van az élethez, a szabadsághoz és a személyi biztonsághoz.

4. cikk
Senkit sem lehet rabszolgaságban, vagy szolgaságban tartani, a rabszolgaság és a rabszolgakereskedés minden alakja tilos.

5. cikk
Senkit sem lehet kínvallatásnak, avagy kegyetlen, embertelen vagy lealacsonyító büntetésnek vagy bánásmódnak alávetni.

6. cikk
Mindenkinek joga van ahhoz, hogy jogalanyiságát bárhol elismerjék.

7. cikk
A törvény elôtt mindenki egyenlô és minden megkülönböztetés nélkül joga van a tôrvény egyenlô védelméhez. Mindenkinek joga van egyenlô védelemhez a jelen Nyilatkozatot sértô minden megkülönböztetéssel és minden ilyen megkülönböztetésre irányuló felbujtással szemben.

8. cikk
Minden személynek joga van az alkotmányban vagy a törvényben részére biztosított alapvetô jogokat sértô eljárások ellen a hazai bíróságokhoz tényleges jogorvoslatért folyamodni.

9. cikk
Senkit sem lehet önkényesen letartóztatni, ôrizetbe venni vagy számûzni.

10. cikk
Minden személynek teljesen egyenlô joga van arra, hogy ügyét független és pártatlan bíróság méltányosan és nyilvánosan tárgyalja, s ez határozzon egyrészt jogai és kôtelezettségei felôl, másrészt minden ellene emelt bûnügyi vád megalapozottsága felôl.

11. cikk
Minden büntetendô cselekménnyel vádolt személyt ártatlannak kell vélelmezni mindaddig, amíg bûnôsségét nyilvánosan lefolytatott perben, a védelméhez szükséges valamennyi biztosíték mellett, törvényesen megállapítják. 
Senkit sem szabad elítélni oly cselekményért vagy mulasztásért, amely elkövetése pillanatában a hazai jog vagy a nemzetközi jog szerint nem volt büntetendô cselekmény. Ugyancsak nem szabad súlyosabb büntetést kiszabni, mint amely a büntetendô cselekmény elkövetése pillanatában volt alkalmazható. 
12. cikk
Senkinek magánéletébe, családi ügyeibe, lakóhelye megválasztásába vagy levelezésébe nem szabad önkényesen beavatkozni, sem pedig becsületében vagy jó hírnevében megsérteni. Minden személynek joga van az ilyen beavatkozásokkal vagy sértésekkel szemben a törvény védelméhez.

13. cikk
Az államon belül minden személynek joga van szabadon mozogni és lakóhelyét szabadon megválasztani. 
Minden személynek joga van minden országot, ideértve saját hazáját is, elhagyni, valamint saját hazájába visszatérni. 
14. cikk
Minden személynek joga van az üldözés elôl más országban menedéket keresni és a más ország nyújtotta menedéket élvezni. 
Erre a jogra nem lehet hivatkozni közönséges bûncselekmény miatti. kellôképpen megalapozott üldözés, sem pedig az Egyesült Nemzetek céljaival és elveivel ellentétes tevékenység esetében. 
15. cikk
Minden személynek joga van valamely állampolgársághoz. 
Senkit sem lehet sem állampolgárságától, sem állampolgársága megváltoztatásának jogától önkényesen megfosztani. 
16. cikk
Mind a férfinak, mind a nônek a házasságra érett kor elérésétôl kezdve joga van fajon, nemzetiségen vagy valláson alapuló korlátozás nélkül házasságot kötni és családot alapítani. A házasság tekintetében a férfinak és a nônek mind a házasság tartama alatt, mind a házasság felbontása tekintetében egyenlô jogai vannak. 
Házasságot csak a jövendô házastársak szabad és teljes beleegyezésével lehet kötni. 
A család a társadalom természetes és alapvetô alkotó eleme és joga van a társadalom, valamint az állam védelmére. 
17. cikk
Minden személynek, mind egyénileg, mind másokkal együttesen joga van a tulajdonhoz. 
Senkit sem lehet tulajdonától önkényesen megfosztani. 
18. cikk
Minden személynek joga van a gondolat, a lelkiismeret és a vallás szabadságához, ez a jog magában foglalja a vallás és a meggyôzôdés megváltoztatásának szabadságát, valamint a vallásnak vagy a meggyôzôdésnek mind egyénileg, mind együttesen, mind a nyilvánosság elôtt, mind a magánéletben oktatás, gyakorlás és szertartások végzése útján való kifejezésre juttatásának jogát.

19. cikk
Minden személynek joga van a vélemény és a kifejezés szabadságához, amely magában foglalja azt a jogot, hogy véleménye miatt ne szenvedjen zaklatást és hogy határokra való tekintet nélkül kutathasson, átvihessen és terjeszthessen híreket és eszméket bármilyen kifejezési módon.

20. cikk
Minden személynek joga van békés célú gyülekezési és egyesülési szabadsághoz. 
Senkit sem lehet valamely egyesületbe való belépésre kôtelezni. 
21. cikk
Minden személynek joga van a hazája közügyeinek igazgatásában akár közvetlenül, akár szabadon választott képviselôi útján való részvételhez. 
Minden személynek egyenlô feltételek mellett joga van saját hazájában közszolgálati állásokra való alkalmazásához. 
A közhatalom tekintélyének alapja a nép akarata; ez az akarat egyenlô szavazati jog és titkos szavazás vagy a szavazás szabadságát ezzel egyenértékûen biztosító eljárás alapján idôszakonként tartandó tisztességes választáson kell hogy kifejezésre jusson. 

22. cikk
Minden személynek mint a társadalom tagjának joga van a szociális biztonsághoz; minden személynek ugyancsak igénye van arra, hogy -az államok erôfeszítései és a nemzetközi együttmûködés eredményeképpen és számot vetve az egyes országok szervezetével és gazdasági erôforrásaival- a méltóságához és személyiségének szabadon való kifejlôdéséhez szükséges gazdasági, szociális és kulturális jogait kielégíthesse.

23. cikk
Minden személynek joga van a munkához, a munka szabad megválasztásához, a méltányos és kielégítô munkafeltételekhez és a munkanélküliség elleni védelemhez. 
Az egyenlô munkáért mindenkinek, bármilyen megkülönböztetés nélkül egyenlô bérhez van joga. 
Mindenkinek, aki dolgozik, olyan méltányos és kielégítô fizetéshez van joga, amely számára és családja számára az emberi méltóságnak megfelelô létet biztosít és amelyet megfelelô esetben a szociális védelem összes egyéb eszközei egészítenek ki. 
Minden személynek joga van a pihenéshez, a szabad idôhöz, nevezetesen a munka idôtartamának ésszerû korlátozásához, valamint az idôszakonkénti fizetett szabadsághoz. 
24. cikk
Minden személynek joga van a pihenésre és szabadidôre, beleértve a munkaidô ésszerû korlátozását és az idôszakos fizetett szabadságot.

25. cikk
Minden személynek joga van saját maga és családja egészségének és jólétének biztosítására alkalmas életszínvonalhoz, nevezetesen élelemhez, ruházathoz, lakáshoz, orvosi gondozáshoz, valamint a szükséges szociális szolgáltatásokhoz, joga van a munkanélküliség, betegség, rokkantság, özvegység, öregség esetére szóló, valamint mindazon más esetekre szóló biztosításhoz, amikor létfenntartási eszközeit akaratától független körülmények miatt elveszíti. 
Az anyaság és a gyermekkor különleges segítséghez és támogatáshoz adnak jogot. Minden gyermek, akár házasságból, akár házasságon kívül született, ugyanabban a szociális védelemben részesül. 
26. cikk
Minden személynek joga van a neveléshez. A nevelésnek, legalábbis az elemi és alapvetô oktatást illetôen, ingyenesnek kell lennie. Az elemi oktatás kötelezô. A technikai és szakoktatást általánossá kell tenni; a felsôbb tanulmányokra való felvételnek mindenk